{"source_url": "http://fronda.pl", "url": "http://fronda.pl/a/opozycja-chce-podpalic-wybory-prezydenckie,142868.html", "title": "Opozycja chce podpali\u0107 wybory prezydenckie", "top_image": "https://www.fronda.pl/site_media/media/uploads/article/opozycja_pali_wybory_yt_the_telegraph_pixabay.jpg", "meta_img": "https://www.fronda.pl/site_media/media/uploads/article/opozycja_pali_wybory_yt_the_telegraph_pixabay.jpg", "images": ["https://www.fronda.pl/site_media/media/uploads/article/opozycja_pali_wybory_yt_the_telegraph_pixabay.jpg", "https://www.fronda.pl/site_media/media/uploads/article/.thumbnails/lkajs_dkaj_8294b_aalsdjh_alko8347960wb_jhlak_sdlfkajhsl-250x140.jpg", "https://www.fronda.pl/site_media/media/uploads/article/.thumbnails/ks_slawomir_kostrzewa_yt_rctv-250x140.jpg", "https://www.fronda.pl/site_media/media/uploads/article/.thumbnails/pawel_kukiz_yt_pr3-250x140.jpg", "https://www.fronda.pl/site_media/media/uploads/article/.thumbnails/dhsfvgsdgof78fg78fgsd8gfs87gfsdfgsd7fs-250x140.jpg", "https://www.fronda.pl/site_media/media/uploads/article/.thumbnails/bvhjmyfyuf8f8f8f8fff6tyfyukffjf67-250x140.jpg", "https://www.fronda.pl/site_media/media/uploads/article/.thumbnails/jkfbhggf7ds8fgosdfsd7sdf7sd8fgsd78fs-250x140.jpg", "https://www.fronda.pl/site_media/media/uploads/article/.thumbnails/dsfsdfjdsfbd8fsd9fhsdfsd9fsdh-250x140.jpg", "http://fronda.pl/assets/logo.png", "http://fronda.pl/assets/hwc-logo-h50px.png", "http://fronda.pl/assets/hollandhouse-logo50px-circle.png", "http://fronda.pl/assets/fort24-logo50px-circle.png", "https://www.fronda.pl/site_media/media/uploads/avatar/.thumbnails/16550_4167867603577_1106967546_n_3-50x50.jpg", "https://www.fronda.pl/site_media/media/uploads/article/.thumbnails/tusk-fot._european_parliament_via_flickr%2C_cc_by_2.0-250x140.jpg", "https://www.fronda.pl/site_media/media/uploads/article/.thumbnails/arkadiusz_jablonski_yt_radio_lublin-250x140.jpg", "https://www.fronda.pl/site_media/media/uploads/article/.thumbnails/dsfdshfsdvy86fd78sfg7sd8fgsd78fsdfsd78fsd-250x140.jpg", "https://www.fronda.pl/site_media/media/uploads/article/.thumbnails/knabit-yt-opactwobenedyktynowwtyncu-250x140.jpg", "https://www.fronda.pl/site_media/media//uploads/avatar/default.png", "http://fronda.pl/assets/holender-logo-h56px.png", "https://www.fronda.pl/site_media/media/uploads/article/.thumbnails/morawiecki_sejm_yt_sejm_gov_pl_123456_mp-250x140.jpg", "https://www.fronda.pl/site_media/media/uploads/avatar/.thumbnails/Kwadrat-48x48.jpg", "https://www.fronda.pl/site_media/media/uploads/article/.thumbnails/patryk_jak_tt_patryk_jaki_123456-250x140.jpg", "http://fronda.pl/assets/aniol.jpg", "https://www.fronda.pl/site_media/media/uploads/article/.thumbnails/policja_radiowoz_policjant_pixabay_1223456-250x140.jpg", "https://www.fronda.pl/site_media/media/uploads/article/.thumbnails/linia_elektryczna_prad_zasilanie_energia_pixabay-250x140.jpg", "https://www.fronda.pl/site_media/media/uploads/article/.thumbnails/putin-ukraina-wikipedia-123456_asdkfjaskj%3Ba-250x140.jpg", "https://www.fronda.pl/site_media/media/uploads/article/.thumbnails/269458603_4845144885561314_1083217685758812187_n_glowne_tvn_protest_fb_bodakowski-250x140.jpg", "https://www.fronda.pl/site_media/media/uploads/article/.thumbnails/usa_ukraina_usa_gov-250x140.jpg", "https://www.fronda.pl/site_media/media/uploads/article/.thumbnails/roman_giertych_yt_roman_giertych_oficjalny-250x140.jpg", "https://www.fronda.pl/site_media/media/uploads/article/.thumbnails/woreczki_materialowe_saketos-250x140.jpg", "https://www.fronda.pl/site_media/media/uploads/avatar/.thumbnails/default-50x50.png", "https://www.fronda.pl/site_media/media/uploads/article/.thumbnails/lekarz_medycyna_przestepca_pixabay-250x140.jpg", "https://www.fronda.pl/site_media/media/uploads/article/.thumbnails/ryszard_terlecki_yt_pr3-250x140.jpg", "https://www.fronda.pl/site_media/media/uploads/article/.thumbnails/zbigniew_kuzmiuk_yt_robert_kolakowski-250x140.jpg", "https://www.fronda.pl/site_media/media/uploads/article/.thumbnails/tftgftf67i67f67utfkuhgvuhggi678ikgg6i78i-250x140.jpg", "https://www.fronda.pl/site_media/media/uploads/avatar/.thumbnails/452361.2-50x50.jpg", "https://www.fronda.pl/site_media/media/uploads/article/.thumbnails/sdhifgysdgf78sdfgsd7fosd8fsdg8fdsfsdfdsfs-250x140.jpg", "https://www.fronda.pl/site_media/media//uploads/avatar/.thumbnails/ALEK_FOTO_BUTLER-50x50.jpg", "https://www.fronda.pl/site_media/media/uploads/article/.thumbnails/kempa-yt-tvwalbrzych-250x140.jpg", "https://www.fronda.pl/site_media/media/uploads/article/.thumbnails/czarnek_tt_mein-250x140.jpg", "https://www.fronda.pl/site_media/media/uploads/article/.thumbnails/sdygfsd6f8disgfi7sd6fsd7ofisdg67dsfds-250x140.jpg", "http://pixel.quantserve.com/pixel/p-JsFw7fdpQ46q7.gif", "https://www.fronda.pl/site_media/media/uploads/article/.thumbnails/m_morawiecki_yt_ecr_group_european_parliament-250x140.jpg", "https://www.fronda.pl/site_media/media/uploads/article/.thumbnails/zbawienie-komentarz-liturgiczny-pixabay_123456-250x140.jpg", "https://www.fronda.pl/site_media/media/uploads/avatar/default-50x50_2.png", "https://www.fronda.pl/site_media/media/uploads/article/.thumbnails/spurek_jachira_sterczewski_scyt-250x140.jpg", "https://www.fronda.pl/site_media/media/uploads/article/.thumbnails/wef98wuefbiuwjebfjwkebfkwjef-250x140.jpg", "https://www.fronda.pl/site_media/media/uploads/article/.thumbnails/djihfsd7fsd8gfdsgfsodfgsd7gfsf7gsdfsfs-250x140.jpg", "https://www.fronda.pl/site_media/media/uploads/article/.thumbnails/lkjsd_ga%3Blkjd%3B_alk09650e8_%3Bsdj_a%3Bkdlasdflajksd_fas-250x140.jpg", "https://www.fronda.pl/site_media/media/uploads/article/.thumbnails/pap_franciszek_yt_swiat_dni_mlodziezt_krakow-250x140.jpg", "https://www.fronda.pl/site_media/media/uploads/article/.thumbnails/kajsd_lakjh_alap98745_askdjfha_lkjasd_7389785-250x140.jpg", "https://www.fronda.pl/site_media/media/uploads/article/.thumbnails/heterochromia_reklama_nie_uzywac_123456-250x140.jpg", "https://www.fronda.pl/site_media/media/uploads/article/.thumbnails/lkaj_d%3Baa_06850br_s_asdfjhalks_%3Basdlfkja785ts_fas-250x140.jpg", "https://www.fronda.pl/site_media/media/uploads/article/.thumbnails/uhufsdhf9hsd9fsd89hfsd89hfsd-250x140.jpg", "https://www.fronda.pl/site_media/media/uploads/article/.thumbnails/pawel_mucha_yt_polskie_radio-250x140.jpg", "https://www.fronda.pl/site_media/media/uploads/article/.thumbnails/sdufgsd7fds89fgdsf7dsofgsdfsdfgsdfso-250x140.jpg", "https://www.fronda.pl/site_media/media/uploads/article/.thumbnails/isdhfdsfd8sf9ds89fgsdo9fgsdfgsd89fsd-250x140.jpg", "https://www.fronda.pl/site_media/media/uploads/article/.thumbnails/putin-kremlinrucc40-czolgi-volganet.ru_cc30-123456-250x140.jpg", "https://www.fronda.pl/site_media/media/uploads/article/.thumbnails/piotr_muller_yt_tel_rep-250x140.jpg", "https://www.fronda.pl/site_media/media/uploads/article/.thumbnails/sdfyga7s8das87da8idfadasfd67aisdas-250x140.jpg", "https://www.fronda.pl/site_media/media/uploads/article/.thumbnails/tusk_nowak_sejm_flick_kprm-250x140.jpg", "https://www.fronda.pl/site_media/media/uploads/article/.thumbnails/opozycja_pali_wybory_yt_the_telegraph_pixabay-735x363.jpg", "https://www.fronda.pl/site_media/media/uploads/article/.thumbnails/gazociag_rurociag_gaz_pixabay_123456-250x140.jpg", "https://www.fronda.pl/site_media/media//uploads/avatar/a1b0d90d839402261b4ee48b17b07e79.jpg", "https://www.fronda.pl/site_media/media/uploads/article/.thumbnails/koronawirus_covid_test_pixabay-250x140.jpg", "https://www.fronda.pl/site_media/media/uploads/article/.thumbnails/straz-graniczna-straz-granicznatwiter-250x140.jpg", "https://www.fronda.pl/site_media/media/uploads/article/.thumbnails/radoslaw_sikorski_yt_cambridge_polish_studies-250x140.jpg", "https://www.fronda.pl/site_media/media/uploads/article/.thumbnails/nlkajs_dfaj_a09t_a%5Bdah_asr98q75_akjakdfaj_hsdkfas-250x140.jpg"], "movies": [], "text": "W najnowszym numerze tygodnika SIECI mo\u017cemy przeczyta\u0107 o gro\u017anym w skutkach planie opozycji. Chodzi oczywi\u015bcie o wywo\u0142anie chaosu spo\u0142ecznego, czego celem mia\u0142oby by\u0107 oczywi\u015bcie doprowadzenie do tego, \u017ceby wybory prezydenckie w maju jednak si\u0119 nie odby\u0142y.\n\nMicha\u0142 Karnowski w artykule \u201eCel: spali\u0107 wybory\u201d pisze mi\u0119dzy innymi:\n\n- wybory w maju, cho\u0107 trudne i wymagaj\u0105ce, s\u0105 cen\u0105 wart\u0105 zap\u0142acenia za kontynuowanie rozwoju Polski, za niezmarnowanie tego, co osi\u0105gn\u0119li\u015bmy w ostatnich latach. Pozornie atrakcyjne i proste ich przesuni\u0119cie oznacza\u0142oby za\u015b piek\u0142o anarchii, a w konsekwencji trwa\u0142e zej\u015bcie na znacz\u0105co ni\u017cszy szczebel rozwoju. Narody i pa\u0144stwa, kt\u00f3re sprawnie z tego zamro\u017cenia wyjd\u0105, mog\u0105 na tym nawet w rywalizacji zyska\u0107. Te, kt\u00f3re zatrac\u0105 si\u0119 w wojnie politycznej, mog\u0105 bardzo du\u017co straci\u0107. [\u2026] Odsuwanie wybor\u00f3w prezydenckich jest nie tylko niemo\u017cliwe, ale oznacza tak\u017ce wielopi\u0119trowe konsekwencje, kt\u00f3re odebra\u0142yby Polsce kluczowy atut: stabilno\u015b\u0107 polityczn\u0105. To by\u0142 i jest wyb\u00f3r zero-jedynkowy: g\u0142osowanie w maju, a potem stabilno\u015b\u0107 i skupienie na walce z kryzysem albo histeryczna, piekielna, pewnie trwaj\u0105ca rok, kampania.\n\nZ kolei inny publicysta Marek Pyza w tek\u015bcie \u201eKorespondencyjnie, czyli bezpiecznie\u201d wyja\u015bnia, co b\u0119dzie znajdowa\u0142o si\u0119 w kopercie do g\u0142osowania korespondencyjnego :\n\n- znajdowa\u0107 si\u0119 b\u0119dzie nast\u0119puj\u0105cy zestaw: instrukcja, karta do g\u0142osowania, o\u015bwiadczenie o osobistym i tajnym oddaniu g\u0142osu z danymi osobowymi, m.in. numerem PESEL (ma zast\u0105pi\u0107 legitymowanie si\u0119 przed komisj\u0105) oraz dwie koperty \u2013 jedna tylko na kart\u0119 do g\u0142osowania (nazwijmy j\u0105 \u201ewewn\u0119trzn\u0105\u201d) oraz druga (\u201ezewn\u0119trzna\u201d), do kt\u00f3rej w\u0142o\u017cymy o\u015bwiadczenie oraz kopert\u0119 z g\u0142osem.\n\nNa temat rzekomych zarzut\u00f3w ryzyka zaka\u017cenia podczas wybor\u00f3w korespondencyjnych pisze:\n\n= Czym r\u00f3\u017cni si\u0119 rzekome niebezpiecze\u0144stwo zwi\u0105zane z wyci\u0105gni\u0119ciem ze skrzynki pakietu wyborczego od towarzysz\u0105cego wyjmowaniu zwyk\u0142ego listu, reklamy czy awiza? Dlaczego ewentualne stanie w kolejce do skrzyni wyborczej ma by\u0107 ryzykowne, a identyczne stanie w kolejce do sklepu (przy zachowaniu odpowiednich odst\u0119p\u00f3w) ju\u017c nie? Przy zachowaniu podstawowych \u015brodk\u00f3w ostro\u017cno\u015bci, jakie sta\u0142y si\u0119 nieod\u0142\u0105cznym elementem naszej codzienno\u015bci, g\u0142osowanie korespondencyjne jest najbezpieczniejszym, jakie dzi\u015b mo\u017cna przeprowadzi\u0107.\n\nZ kolei Marek Budzisz pisze na temat sposob\u00f3w przekazywania informacji podczas pandemii koronawirusa. Pisze:\n\n- Jeremiady obro\u0144c\u00f3w wolno\u015bci wypowiedzi nie s\u0105 jednak w stanie przys\u0142oni\u0107 dw\u00f3ch kwestii. A mianowicie pytania o to, w jaki spos\u00f3b w\u0142adze powinny reagowa\u0107 na fal\u0119 zape\u0142niaj\u0105cych internet fake news\u00f3w oraz jak traktowa\u0107 wpisy os\u00f3b ciesz\u0105cych si\u0119 z racji sprawowanych funkcji lub profesji spo\u0142ecznym zaufaniem, kt\u00f3re bez \u017cadnych argument\u00f3w, a nieraz z pobudek politycznych tworz\u0105, nag\u0142a\u015bniaj\u0105 i dystrybuuj\u0105 informacje, kt\u00f3re cz\u0119sto okazuj\u0105 si\u0119 nieprawd\u0105 albo w najlepszym wypadku p\u00f3\u0142prawd\u0105. Dylemat ten w czasach pandemii jest o tyle bolesny, \u017ce tego rodzaju dezinformacja mo\u017ce kosztowa\u0107 w rezultacie \u017cycie wielu ludzi.\n\nmp/tygodnik sieci", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W najnowszym numerze tygodnika SIECI mo\u017cemy przeczyta\u0107 o gro\u017anym w skutkach planie opozycji. Chodzi oczywi\u015bcie o wywo\u0142anie chaosu spo\u0142ecznego, czego celem mia\u0142oby by\u0107 oczywi\u015bcie doprowadzenie do tego, \u017ceby wybory prezydenckie w maju jednak si\u0119 nie od", "meta_lang": "pl", "meta_favicon": "favicon.ico", "meta_data": {"viewport": "width=device-width, initial-scale=1", "theme-color": "#ff6600", "description": "W najnowszym numerze tygodnika SIECI mo\u017cemy przeczyta\u0107 o gro\u017anym w skutkach planie opozycji. Chodzi oczywi\u015bcie o wywo\u0142anie chaosu spo\u0142ecznego, czego celem mia\u0142oby by\u0107 oczywi\u015bcie doprowadzenie do tego, \u017ceby wybory prezydenckie w maju jednak si\u0119 nie od", "google-site-verification": "4PIZHjXtOQS7ByUYSxkS6cVPdP9WKqX0JLXNLXsLP38", "og": {"title": "Opozycja chce podpali\u0107 wybory prezydenckie", "description": "W najnowszym numerze tygodnika SIECI mo\u017cemy przeczyta\u0107 o gro\u017anym w skutkach planie opozycji. Chodzi oczywi\u015bcie o wywo\u0142anie chaosu spo\u0142ecznego, czego celem mia\u0142oby by\u0107 oczywi\u015bcie doprowadzenie do tego, \u017ceby wybory prezydenckie w maju jednak si\u0119 nie od", "url": "https://www.fronda.pl/a/opozycja-chce-podpalic-wybory-prezydenckie,142868.html", "image": {"identifier": "https://www.fronda.pl/site_media/media/uploads/article/opozycja_pali_wybory_yt_the_telegraph_pixabay.jpg", "width": 735, "height": 363}, "type": "article"}, "fb": {"app_id": 128886260612021}}, "canonical_link": "https://www.fronda.pl/a/opozycja-chce-podpalic-wybory-prezydenckie,142868.html"}