{"source_url": "https://tvnmeteo.tvn24.pl", "url": "https://tvnmeteo.tvn24.pl/r/news,322336.html?source=rss", "title": "Synoptyk o przyczynach za\u0142amania pogody. \"Rozpocz\u0119li\u015bmy typowy letni sezon z burzami\"", "top_image": "https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_1280", "meta_img": "https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_1280", "images": ["https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_1280", "https://tvn24.pl/tvnmeteo/najnowsze/traba-powietrzna-w-wojewodztwie-slaskim-9991936435/alternates/LANDSCAPE_840", "https://tvn24.pl/tvnmeteo/najnowsze/arleta-unton-pyziolek-o-zalamaniu-pogody-w-niedziele-9991936474/alternates/LANDSCAPE_840", "https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_840"], "movies": [], "text": "W niedziel\u0119 w Polsce wyst\u0119powa\u0142y gwa\u0142towne zjawiska atmosferyczne. Na \u015al\u0105sku przesz\u0142a tr\u0105ba powietrzna, w innych regionach kraju pada\u0142 obfity grad. Jak m\u00f3wi\u0142a synoptyk Arleta Unton-Pyzio\u0142ek, rozpocz\u0119li\u015bmy typowy sezon letni z burzami, a do kraju nap\u0142yn\u0119\u0142o zwrotnikowe powietrze.\n\nW niedziel\u0119 przez Polsk\u0119 przechodzi\u0142y gwa\u0142towne burze, miejscami pada\u0142 obfity grad. Na \u015al\u0105sku we wsi Kani\u00f3w przesz\u0142a tr\u0105ba powietrzna, kt\u00f3ra uszkodzi\u0142a dachy na ponad 20 budynkach. Czytaj wi\u0119cej >.\n\nTr\u0105ba powietrzna w Polsce\n\nCo odpowiada za tak\u0105 pogod\u0119?\n\n- Nad Polsk\u0105 sytuacja jest bardzo ciekawa, ale i trudna, niebezpieczna. Rozpocz\u0119li\u015bmy taki typowy letni sezon z burzami. Nap\u0142yn\u0119\u0142o nad po\u0142udniow\u0105 i wschodni\u0105 cz\u0119\u015b\u0107 kraju powietrze zwrotnikowe, bardzo gor\u0105ce. Temperatura w Tarnowie dobi\u0142a do 30 stopni Celsjusza. Taki nap\u0142yw niesie ze sob\u0105 gwa\u0142towne zjawiska. One wyst\u0119powa\u0142y na po\u0142udniu kraju i na Ziemi \u0141\u00f3dzkiej - m\u00f3wi\u0142a w niedziel\u0119 na antenie TVN24 synoptyk tvnmeteo.pl Arleta Unton-Pyzio\u0142ek.\n\nArleta Unton-Pyzio\u0142ek o za\u0142amaniu pogody w niedziel\u0119 tvn24\n\nWiedza meteorologiczna i s\u0142u\u017cby na wag\u0119 z\u0142ota\n\nZdaniem geografa i meteorologa Micha\u0142a Brenneka, musimy by\u0107 przygotowani na takie zjawiska coraz cz\u0119\u015bciej. Potrzebne s\u0105 te\u017c specjalne narz\u0119dzia, aby je monitorowa\u0107 i wcze\u015bniej przepowiada\u0107.\n\n- Im te zjawiska b\u0119d\u0105 cz\u0119stsze, a w naszym nowym klimacie takie b\u0119d\u0105, tym lepiej powinni\u015bmy by\u0107 przygotowani do reagowania na takie zdarzenia - m\u00f3wi\u0142 na antenie TVN24 Brennek. Jego zdaniem powinni\u015bmy by\u0107 te\u017c przygotowani na to, by m\u00f3c te zjawiska prognozowa\u0107. - Tutaj wiedza meteorologiczna i s\u0142u\u017cby, kt\u00f3re musz\u0105 mie\u0107 do tego narz\u0119dzia, s\u0105 na wag\u0119 z\u0142ota - doda\u0142.\n\nTr\u0105ba powietrzna w wojew\u00f3dztwie \u015bl\u0105skim Kontakt 24\n\nAutor: dd/aw / \u0179r\u00f3d\u0142o: tvn24", "keywords": [], "meta_keywords": [""], "tags": [], "authors": ["Kw", "Kw Dd", "Anw Dd"], "publish_date": null, "summary": "", "article_html": "", "meta_description": "W niedziel\u0119 w Polsce wyst\u0119powa\u0142y gwa\u0142towne zjawiska atmosferyczne. Na \u015al\u0105sku przesz\u0142a tr\u0105ba powietrzna, w innych regionach kraju pada\u0142 obfity grad. Jak m\u00f3wi\u0142a synoptyk Arleta Unton-Pyzio\u0142ek, rozpocz\u0119li\u015bmy typowy sezon letni z burzami, a do kraju nap\u0142yn\u0119\u0142o zwrotnikowe powietrze.", "meta_lang": "pl", "meta_favicon": "/static/manifests/tvnmeteo/icons/favicon.ico", "meta_data": {"robots": "max-image-preview:large", "description": "W niedziel\u0119 w Polsce wyst\u0119powa\u0142y gwa\u0142towne zjawiska atmosferyczne. Na \u015al\u0105sku przesz\u0142a tr\u0105ba powietrzna, w innych regionach kraju pada\u0142 obfity grad. Jak m\u00f3wi\u0142a synoptyk Arleta Unton-Pyzio\u0142ek, rozpocz\u0119li\u015bmy typowy sezon letni z burzami, a do kraju nap\u0142yn\u0119\u0142o zwrotnikowe powietrze.", "mobile-web-app-capable": "yes", "theme-color": "#fff", "msapplication-TileImage": "/static/manifests/tvnmeteo/icons/mstile-150x150.png", "msapplication-config": "/static/manifests/tvnmeteo/browserconfig.xml", "apple-mobile-web-app-title": "tvnmeteo", "application-name": "tvnmeteo", "viewport": "width=device-width, initial-scale=1, viewport-fit=cover", "apple-mobile-web-app-capable": "yes", "apple-mobile-web-app-status-bar-style": "black", "og": {"type": "article", "site_name": "TVN Meteo", "url": "https://tvn24.pl/tvnmeteo/najnowsze/synoptyk-o-przyczynach-zalamania-pogody-rozpoczelismy-typowy-letni-sezon-z-burzami-4955688", "title": "Synoptyk o przyczynach za\u0142amania pogody. \"Rozpocz\u0119li\u015bmy typowy letni sezon z burzami\"", "description": "W niedziel\u0119 w Polsce wyst\u0119powa\u0142y gwa\u0142towne zjawiska atmosferyczne. Na \u015al\u0105sku przesz\u0142a tr\u0105ba powietrzna, w innych regionach kraju pada\u0142 obfity grad. Jak m\u00f3wi\u0142a synoptyk Arleta Unton-Pyzio\u0142ek, rozpocz\u0119li\u015bmy typowy sezon letni z burzami, a do kraju nap\u0142yn\u0119\u0142o zwrotnikowe powietrze.", "image": "https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_1280"}, "twitter": {"card": "summary_large_image", "image": "https://tvn24.pl/tvnmeteo/najnowsze/cdn-zdjecie89a42fc56db80f30f145801e230431fe-burza-nad-wojewodztwem-opolskim-5087957/alternates/LANDSCAPE_1280"}, "next-head-count": 73}, "canonical_link": "https://tvn24.pl/tvnmeteo/najnowsze/synoptyk-o-przyczynach-zalamania-pogody-rozpoczelismy-typowy-letni-sezon-z-burzami-4955688"}