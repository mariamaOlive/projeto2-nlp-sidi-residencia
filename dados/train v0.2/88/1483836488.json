{"source_url": "https://nto.pl", "url": "https://nto.pl/maly-zus-2020-dla-kogo-i-ile-wynosi-maly-zus-plus-zasady-jak-go-obliczyc-i-gdzie-zlozyc-wniosek-zmiany-od-2020-roku-10120/ar/c3-14600641", "title": "Ma\u0142y ZUS 2021. Dla kogo ma\u0142y ZUS plus i ile wynosi? Zasady, jak go obliczy\u0107 i gdzie z\u0142o\u017cy\u0107 wniosek?", "top_image": "https://d-art.ppstatic.pl/kadry/k/r/1/8c/27/5dd7cee7b6c46_o_original.jpg", "meta_img": "https://d-art.ppstatic.pl/kadry/k/r/1/8c/27/5dd7cee7b6c46_o_original.jpg", "images": ["https://d-art.ppstatic.pl/kadry/k/r/1/8c/27/5dd7cee7b6c46_o_original.jpg", "https://d-art.ppstatic.pl/kadry/k/r/1/8c/27/5dd7cee7b6c46_o_medium.jpg", "data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-pa.ppstatic.pl/frames/pa-def/b4/6a/1_526731623_small.jpg"], "movies": [], "text": "Ma\u0142y ZUS plus 2021. Prowadzisz dzia\u0142alno\u015b\u0107 gospodarcz\u0105 - mo\u017cesz op\u0142aca\u0107 sk\u0142adki na ubezpieczenia spo\u0142eczne od podstawy wymiaru, kt\u00f3rej wysoko\u015b\u0107 b\u0119dzie zale\u017ce\u0107 od dochod\u00f3w z dzia\u0142alno\u015bci gospodarczej w poprzednim roku kalendarzowym (czyli za 2020 rok). Ma\u0142y ZUS plus to rozwi\u0105zanie dla najmniejszych firm, kt\u00f3rych przych\u00f3d zamkn\u0105\u0142 si\u0119 kwot\u0105 120 tys. z\u0142otych w minionym roku. Sk\u0142adki s\u0105 liczone proporcjonalnie do dochodu i ni\u017csze \u015brednio o kilkaset z\u0142otych miesi\u0119cznie. Co musi zrobi\u0107 przedsi\u0119biorca, by skorzysta\u0107 z Ma\u0142ego ZUS-u?\n\nOd 2019 roku przedsi\u0119biorcy mog\u0105 skorzysta\u0107 z ulgi w op\u0142acaniu sk\u0142adek, zwanej \u201ema\u0142\u0105 dzia\u0142alno\u015bci\u0105 gospodarcz\u0105\u201d. W 2020 roku zmieni\u0142y si\u0119 przepisy. Czy w 2021 roku s\u0105 zmiany? Jak rozliczy\u0107 ma\u0142y ZUS 2021. Bardzo wa\u017cne w przypadku ma\u0142ego ZUS jest zg\u0142oszenie si\u0119 w odpowiednim terminie. Zg\u0142oszenie do ma\u0142ego ZUS plus powinno nast\u0105pi\u0107 do ko\u0144ca stycznia, je\u015bli przedsi\u0119biorca uzyska\u0142 prawo do ma\u0142ego ZUS-u od 1 stycznia 2021 roku. Co to jest Ma\u0142y ZUS? Ma\u0142y ZUS to zmiana, z kt\u00f3rej mog\u0105 korzysta\u0107 mali przedsi\u0119biorcy. Dzi\u0119ki niej najmniejsze firmy mog\u0105 uiszcza\u0107 ni\u017csze, adekwatne do osi\u0105ganych przychod\u00f3w sk\u0142adki na ubezpieczenie spo\u0142eczne. Od wielu lat mikroprzedsi\u0119biorcy zwracali uwag\u0119 na to, \u017ce wysoko\u015b\u0107 obci\u0105\u017ce\u0144 z tytu\u0142u sk\u0142adek na ubezpieczenia spo\u0142eczne nie by\u0142a skorelowana z ich mo\u017cliwo\u015bciami finansowymi. Sta\u0142a podstawa wymiaru sk\u0142adek, niezale\u017cna od wysoko\u015bci przychod\u00f3w, by\u0142a barier\u0105 w rozwoju ma\u0142ych firm oraz negatywnie wp\u0142ywa\u0142a na ich prze\u017cywalno\u015b\u0107.\n\nTo w\u0142a\u015bnie w momencie pojawienia si\u0119 obowi\u0105zku op\u0142acania pe\u0142nej wysoko\u015bci sk\u0142adek ZUS, nawet 10 tys. przedsi\u0119biorc\u00f3w rocznie decyduje si\u0119 na zako\u0144czenie prowadzenia dzia\u0142alno\u015bci gospodarczej. Ma\u0142y ZUS plus 2021. Jak skorzysta\u0107? \u017beby skorzysta\u0107 z Ma\u0142ego ZUS-u plus przedsi\u0119biorca: musi prowadzi\u0107 dzia\u0142alno\u015b\u0107 gospodarcz\u0105 na podstawie wpisu do Centralnej Ewidencji i Informacji o Dzia\u0142alno\u015bci Gospodarczej (CEIDG) lub innych przepis\u00f3w szczeg\u00f3lnych,\n\nprzych\u00f3d z tytu\u0142u dzia\u0142alno\u015bci gospodarczej uzyskany w poprzednim roku kalendarzowym, je\u015bli prowadzony by\u0142 przez ca\u0142y rok, nie mo\u017ce przekroczy\u0107 120 000 z\u0142. Je\u015bli w poprzednim roku przedsi\u0119biorca zacz\u0105\u0142, zako\u0144czy\u0142 lub zawiesi\u0142 dzia\u0142alno\u015b\u0107, przez co prowadzona ona by\u0142a tylko przez cz\u0119\u015b\u0107 roku, limit kt\u00f3rego nie mo\u017ce przekroczy\u0107 przych\u00f3d z dzia\u0142alno\u015bci jest odpowiednio ni\u017cszy. B\u0119dzie on ustalony przez podzielenie 120 000 z\u0142 przez liczb\u0119 dni kalendarzowych poprzedniego roku i pomno\u017cenie otrzymanego wyniku przez liczb\u0119 dni kalendarzowych prowadzenia dzia\u0142alno\u015bci gospodarczej w poprzednim roku kalendarzowym. Otrzymany wynik nale\u017cy zaokr\u0105gli\u0107 do pe\u0142nych groszy w g\u00f3r\u0119, je\u015bli ko\u0144c\u00f3wka jest r\u00f3wna lub wy\u017csza ni\u017c 50 groszy lub w d\u00f3\u0142, je\u015bli jest ni\u017csza. Ma\u0142y ZUS plus 2021. Kiedy nie skorzystasz? Przedsi\u0119biorca nie skorzysta z ulgi, je\u015bli:\n\nw poprzednim roku (2020) prowadzi\u0142 dzia\u0142alno\u015b\u0107 gospodarcz\u0105 kr\u00f3cej ni\u017c 60 dni, czyli podlega\u0142 ubezpieczeniom spo\u0142ecznym lub ubezpieczeniu zdrowotnemu z tytu\u0142u prowadzenia tej dzia\u0142alno\u015bci kr\u00f3cej ni\u017c 60 dni.\n\nrozlicza\u0142 si\u0119 w formie karty podatkowej i by\u0142 zwolniony ze sprzeda\u017cy od podatku VAT. Warunki te musz\u0105 by\u0107 spe\u0142nione \u0142\u0105cznie.\n\npodlega\u0142 ubezpieczeniom spo\u0142ecznym lub ubezpieczeniu zdrowotnemu tak\u017ce z tytu\u0142u innej pozarolniczej dzia\u0142alno\u015bci (np. jako wsp\u00f3lnik sp\u00f3\u0142ki jawnej)\n\nspe\u0142nia warunki do op\u0142acania \u201epreferencyjnych sk\u0142adek\u201d, tj. sk\u0142adek od zadeklarowanej kwoty nie ni\u017cszej ni\u017c 30% minimalnego wynagrodzenia\n\nwykonuje dla by\u0142ego b\u0105d\u017a obecnego pracodawcy to, co robi\u0142 dla niego jako pracownik w bie\u017c\u0105cym lub poprzednim roku kalendarzowym. Ma\u0142y ZUS 2021. Jakie dokumenty s\u0105 potrzebne do zg\u0142oszenia? Je\u015bli przedsi\u0119biorca w 2020 roku prowadzi\u0142 dzia\u0142alno\u015b\u0107 gospodarcz\u0105 i nie korzysta\u0142 z \u201ema\u0142ego ZUS\u201d lub \u201ema\u0142ego ZUS plus\u201d powinien z\u0142o\u017cy\u0107:\n\nwyrejestrowanie z ubezpiecze\u0144 (ZUS ZWUA) z kodem tytu\u0142u ubezpieczenia zaczynaj\u0105cym si\u0119 od 05 10, 05 12, je\u015bli na dzie\u0144 31 grudnia 2020 r. podlega\u0142 ubezpieczeniom spo\u0142ecznym z tytu\u0142u prowadzenia dzia\u0142alno\u015bci gospodarczej, ale nie korzysta\u0142 z \u201ema\u0142ego ZUS\u201d albo\n\nwyrejestrowanie z ubezpiecze\u0144 (ZUS ZWUA) z kodem tytu\u0142u ubezpieczenia zaczynaj\u0105cym si\u0119 od 05 70, 05 72, je\u015bli akurat 31 grudnia 2020 r. zako\u0144czy si\u0119 okres 24 miesi\u0119cy korzystania z \u201epreferencyjnych sk\u0142adek\u201d\n\nzg\u0142oszenie do ubezpiecze\u0144 spo\u0142ecznych (ZUS ZUA) albo - je\u015bli podlega wy\u0142\u0105cznie ubezpieczeniu zdrowotnemu - zg\u0142oszenie do tego ubezpieczenia (ZUS ZZA) z kodem tytu\u0142u ubezpieczenia rozpoczynaj\u0105cym si\u0119 od 05 90 albo 05 92 (kod tytu\u0142u ubezpieczenia przewidziany dla os\u00f3b z rent\u0105 przyznan\u0105 z tytu\u0142u niezdolno\u015bci do pracy).\n\nDokumenty te musz\u0105 by\u0107 przekazane najp\u00f3\u017aniej do 1 lutego 2021 roku.\n\nJe\u015bli przedsi\u0119biorca korzysta\u0142 z \u201ema\u0142ego ZUS plus\u201d w grudniu 2020 roku i nadal chce korzysta\u0107 z \u201ema\u0142ej dzia\u0142alno\u015bci plus\u201d nie przekazuje \u017cadnych dokument\u00f3w zg\u0142oszeniowych. Je\u015bli w styczniu 2021 roku firma rozpocznie lub wznowi prowadzenie dzia\u0142alno\u015bci gospodarczej, kt\u00f3ra prowadzona by\u0142a w 2020 roku (przynajmniej 60 dni) i z tytu\u0142u kt\u00f3rej przedsi\u0119biorca nie korzysta\u0142 w 2020 roku z \u201ema\u0142ego ZUS plus\u201d, wtedy powinien on z\u0142o\u017cy\u0107 najp\u00f3\u017aniej do 1 lutego 2021 roku: zg\u0142oszenie do ubezpiecze\u0144 spo\u0142ecznych (ZUS ZUA) albo - je\u015bli podlegasz wy\u0142\u0105cznie ubezpieczeniu zdrowotnemu - zg\u0142oszenie do tego ubezpieczenia (ZUS ZZA), z kodem tytu\u0142u ubezpieczenia rozpoczynaj\u0105cym si\u0119 od 05 90 albo 05 92 (kod tytu\u0142u ubezpieczenia przewidziany dla os\u00f3b z rent\u0105 przyznan\u0105 z tytu\u0142u niezdolno\u015bci do pracy). WA\u017bNE!\n\nJe\u017celi rozpoczniesz lub wznowisz dzia\u0142alno\u015b\u0107 po 25 stycznia 2021 r. (przez co do ko\u0144ca miesi\u0105ca zostanie mniej ni\u017c 7 dni), zg\u0142oszenie do ubezpiecze\u0144 sk\u0142adasz w terminie 7 dni liczonymi od daty rozpocz\u0119cia/wznowienia dzia\u0142alno\u015bci.\n\nRozpoczniesz lub wznowisz dzia\u0142alno\u015b\u0107 gospodarcz\u0105 p\u00f3\u017aniej ni\u017c w styczniu 2021 r., a kt\u00f3r\u0105 prowadzi\u0142e\u015b w 2020 r. (przynajmniej 60 dni) i z tytu\u0142u kt\u00f3rej nie korzysta\u0142e\u015b w 2020 r. z \u201ema\u0142ego ZUS plus\u201d, powiniene\u015b z\u0142o\u017cy\u0107: zg\u0142oszenie do ubezpiecze\u0144 spo\u0142ecznych (ZUS ZUA) albo - je\u015bli podlegasz wy\u0142\u0105cznie ubezpieczeniu zdrowotnemu - zg\u0142oszenie do tego ubezpieczenia (ZUS ZZA) z kodem tytu\u0142u ubezpieczenia rozpoczynaj\u0105cym si\u0119 od 05 90 albo 05 92 (kod tytu\u0142u ubezpieczenia przewidziany dla os\u00f3b z rent\u0105 przyznan\u0105 z tytu\u0142u niezdolno\u015bci do pracy). Dokument ten musi by\u0107 przekazany w terminie 7 dni liczonych od pierwszego dnia prowadzenia dzia\u0142alno\u015bci gospodarczej lub wznowienia dzia\u0142alno\u015bci gospodarczej.\n\nJe\u015bli przedsi\u0119biorca b\u0119dzie korzysta\u0142 z \u201ema\u0142ej dzia\u0142alno\u015bci gospodarczej plus\u201d p\u00f3\u017aniej ni\u017c w styczniu 2021 r., wtedy powinien przekaza\u0107 do ZUS: wyrejestrowanie z ubezpiecze\u0144 (ZUS ZWUA) z kodem tytu\u0142u ubezpieczenia zaczynaj\u0105cym si\u0119 od 05 10, 05 12, je\u015bli podlega\u0142 ubezpieczeniom spo\u0142ecznym z tytu\u0142u prowadzenia dzia\u0142alno\u015bci gospodarczej, ale nie korzysta\u0142 z \u201ema\u0142ego ZUS plus\u201d (np. zaprzesta\u0142 wykonywania dzia\u0142alno\u015bci na rzecz by\u0142ego pracodawcy) albo\n\nwyrejestrowanie z ubezpiecze\u0144 (ZUS ZWUA) z kodem tytu\u0142u ubezpieczenia zaczynaj\u0105cym si\u0119 od 05 70, 05 72, je\u015bli sko\u0144czy\u0142 okres 24 miesi\u0119cy korzystania z \u201epreferencyjnych sk\u0142adek\u201d\n\nzg\u0142oszenie do ubezpiecze\u0144 spo\u0142ecznych (ZUS ZUA) albo - je\u015bli podlega wy\u0142\u0105cznie ubezpieczeniu zdrowotnemu - zg\u0142oszenie do tego ubezpieczenia (ZUS ZZA) z kodem tytu\u0142u ubezpieczenia rozpoczynaj\u0105cym si\u0119 od 05 90 albo 05 92 (kod tytu\u0142u ubezpieczenia przewidziany dla os\u00f3b z rent\u0105 przyznan\u0105 z tytu\u0142u niezdolno\u015bci do pracy).\n\nDokumenty te musz\u0105 by\u0107 przekazane w terminie 7 dni liczonych od pierwszego dnia, w kt\u00f3rym przedsi\u0119biorca spe\u0142nia warunki do korzystania z \u201ema\u0142ego ZUS plus\u201d (np. sko\u0144czy\u0142 okres \u201epreferencyjnych sk\u0142adek\u201d na ubezpieczenia spo\u0142eczne w trakcie roku). Ma\u0142y ZUS 2021. Dla kogo jest przeznaczony? Aby skorzysta\u0107 z Ma\u0142ego ZUS-u plus, opr\u00f3cz wy\u017cej opisanego kryterium przychodowego, trzeba r\u00f3wnie\u017c prowadzi\u0107 dzia\u0142alno\u015b\u0107 w poprzednim roku przez co najmniej 60 dni. Z obni\u017cki sk\u0142adek nie skorzystaj\u0105 przedsi\u0119biorcy, kt\u00f3rzy rozliczali si\u0119 w poprzednim roku w formie karty podatkowej i jednocze\u015bnie korzystali ze zwolnienia sprzeda\u017cy z podatku VAT. Opr\u00f3cz dotychczasowego obowi\u0105zku przedk\u0142adania przez przedsi\u0119biorc\u0119 informacji o rocznym przychodzie z tytu\u0142u prowadzenia pozarolniczej dzia\u0142alno\u015bci gospodarczej oraz o podstawie wymiaru sk\u0142adek, powinien on przekazywa\u0107 dane dotycz\u0105ce dochodu oraz form opodatkowania. Te dodatkowe informacje przedsi\u0119biorcy b\u0119d\u0105 sk\u0142ada\u0107, jak dotychczas, w imiennym raporcie miesi\u0119cznym albo w deklaracji rozliczeniowej. Nie b\u0119dzie to wi\u0119c wymaga\u0107 wype\u0142niania \u017cadnych dodatkowych nowych formularzy ani druk\u00f3w. Opr\u00f3cz tego obni\u017cona sk\u0142adka mo\u017ce by\u0107 op\u0142acana maksymalnie przez 36 miesi\u0119cy (3 lata) w ci\u0105gu kolejnych 60 miesi\u0119cy (5 lat) prowadzenia dzia\u0142alno\u015bci. Chodzi o to, by przedsi\u0119biorcy mieli szans\u0119 na uzbieranie sta\u017cu niezb\u0119dnego do otrzymania emerytury. Z rozwi\u0105zania nie b\u0119d\u0105 mogli skorzysta\u0107 przedsi\u0119biorcy, kt\u00f3rzy wykonuj\u0105 dzia\u0142alno\u015b\u0107 na rzecz swoich by\u0142ych pracodawc\u00f3w. Celem jest to, aby zapobiega\u0107 zjawisku \u201ewypychania\u201d pracownik\u00f3w z etatu na samozatrudnienie. Co do zasady, ch\u0119\u0107 korzystania z Ma\u0142ego ZUS-u plus b\u0119dzie mo\u017cna zg\u0142osi\u0107 do ko\u0144ca pierwszego miesi\u0105ca obowi\u0105zywania tej regulacji (je\u015bli wejdzie w \u017cycie 1 stycznia 2021, to czas na zg\u0142oszenie b\u0119dzie do 31 stycznia 2021). Jednak w przypadku, gdy uprawnienie do korzystania z Ma\u0142ego ZUS-u plus uzyska si\u0119 p\u00f3\u017aniej, w trakcie roku, w\u00f3wczas b\u0119dzie przys\u0142ugiwa\u0142 termin 7 dni. Nie zmieni si\u0119 kolejno\u015b\u0107 korzystania z ulg w op\u0142acaniu sk\u0142adek na ubezpieczenia spo\u0142eczne: najpierw \u201eulga na start\u201d, potem 24 miesi\u0105ce preferencyjnych sk\u0142adek, a nast\u0119pnie Ma\u0142y ZUS plus.\n\nZmiany w InPost To musisz wiedzie\u0107!", "keywords": [], "meta_keywords": ["ma\u0142y zus 2021", "ma\u0142y zus plus"], "tags": ["ulga na kultur\u0119", "ulga na dzieci", "cena metra", "ma\u0142e mieszkanie", "odliczy\u0107 wydatki", "ma\u0142y zus plus", "podwy\u017cka sk\u0142adek zus dzia\u0142alno\u015b\u0107", "zmiana w opodatkowaniu", "sk\u0142adki przedsi\u0119biorc\u00f3w 2022", "obowi\u0105zkowe sk\u0142adki zus 2022", "ulga sponsoringowa", "podatek najem", "4 plus", "kupi\u0107 mieszkanie", "handel w niedziele 2022", "handel w \u015bwi\u0119ta", "handel w niedziele i \u015bwi\u0119ta", "kwota wolna", "niedziele handlowe 2022", "podatkowy nowy \u0142ad", "ma\u0142y zus 2021", "ulga na sport", "handel w niedziele nowelizacja", "podatkowy polski \u0142ad", "rycza\u0142t od najmu", "handel w niedziel\u0119", "mikroapartament"], "authors": ["Tomasz Wr\u00f3blewski"], "publish_date": "Mon Jan 25 12:09:53 2021", "summary": "", "article_html": "", "meta_description": "Ma\u0142y ZUS plus 2021. Prowadzisz dzia\u0142alno\u015b\u0107 gospodarcz\u0105 - mo\u017cesz op\u0142aca\u0107 sk\u0142adki na ubezpieczenia spo\u0142eczne od podstawy wymiaru, kt\u00f3rej wysoko\u015b\u0107 b\u0119dzie zale\u017ce\u0107 od dochod\u00f3w z dzia\u0142alno\u015bci gospodarczej w poprzednim roku kalendarzowym (czyli za 2020 rok). Ma\u0142y ZUS plus to rozwi\u0105zanie dla najmniejszych firm, kt\u00f3rych przych\u00f3d zamkn\u0105\u0142 si\u0119 kwot\u0105 120 tys. z\u0142otych w minionym roku. Sk\u0142adki s\u0105 liczone proporcjonalnie do dochodu i ni\u017csze \u015brednio o kilkaset z\u0142otych miesi\u0119cznie. Co musi zrobi\u0107 przedsi\u0119biorca, by skorzysta\u0107 z Ma\u0142ego ZUS-u?", "meta_lang": "pl", "meta_favicon": "https://s-nsk.ppstatic.pl/assets/nsk/v1.111.8/images/_sites/favicon/png/180/nto.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Nowa Trybuna Opolska", "fb": {"pages": 154116817936999}, "description": "Ma\u0142y ZUS plus 2021. Prowadzisz dzia\u0142alno\u015b\u0107 gospodarcz\u0105 - mo\u017cesz op\u0142aca\u0107 sk\u0142adki na ubezpieczenia spo\u0142eczne od podstawy wymiaru, kt\u00f3rej wysoko\u015b\u0107 b\u0119dzie zale\u017ce\u0107 od dochod\u00f3w z dzia\u0142alno\u015bci gospodarczej w poprzednim roku kalendarzowym (czyli za 2020 rok). Ma\u0142y ZUS plus to rozwi\u0105zanie dla najmniejszych firm, kt\u00f3rych przych\u00f3d zamkn\u0105\u0142 si\u0119 kwot\u0105 120 tys. z\u0142otych w minionym roku. Sk\u0142adki s\u0105 liczone proporcjonalnie do dochodu i ni\u017csze \u015brednio o kilkaset z\u0142otych miesi\u0119cznie. Co musi zrobi\u0107 przedsi\u0119biorca, by skorzysta\u0107 z Ma\u0142ego ZUS-u?", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/8c/27/5dd7cee7b6c46_o_small.jpg", "keywords": "ma\u0142y zus 2021, ma\u0142y zus plus", "og": {"title": "Ma\u0142y ZUS 2021. Dla kogo ma\u0142y ZUS plus i ile wynosi? Zasady, jak go obliczy\u0107 i gdzie z\u0142o\u017cy\u0107 wniosek?", "description": "&nbsp;", "type": "article", "locale": "pl_PL", "site_name": "Nowa Trybuna Opolska", "image": {"identifier": "https://d-art.ppstatic.pl/kadry/k/r/1/8c/27/5dd7cee7b6c46_o_original.jpg", "height": 1067, "width": 1600, "type": "image/jpeg"}, "url": "https://nto.pl/maly-zus-2021-dla-kogo-maly-zus-plus-i-ile-wynosi-zasady-jak-go-obliczyc-i-gdzie-zlozyc-wniosek/ar/c3-14600641"}, "twitter": {"description": "&nbsp;", "card": "summary_large_image", "title": "Ma\u0142y ZUS 2021. Dla kogo ma\u0142y ZUS plus i ile wynosi? Zasady, jak go obliczy\u0107 i gdzie z\u0142o\u017cy\u0107 wniosek?", "image": "https://d-art.ppstatic.pl/kadry/k/r/1/8c/27/5dd7cee7b6c46_o_full.jpg"}, "article": {"published_time": "2021-01-25T12:09:53.000000+01:00", "modified_time": "2021-01-25T12:09:53.000000+01:00", "publisher": "https://www.facebook.com/ntopl/", "author": "Tomasz Wr\u00f3blewski", "tag": "ma\u0142y zus plus"}, "msapplication-TileColor": "#265aff", "theme-color": "#265aff"}, "canonical_link": "https://nto.pl/maly-zus-2021-dla-kogo-maly-zus-plus-i-ile-wynosi-zasady-jak-go-obliczyc-i-gdzie-zlozyc-wniosek/ar/c3-14600641"}