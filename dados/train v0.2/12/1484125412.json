{"source_url": "https://www.fakt.pl", "url": "https://www.fakt.pl/wydarzenia/polska/zaglada-ptakow-w-polsce-w-srode-zabijaly-wybuchy-w-czwartek-weterynarze/ll9ttcf", "title": "Zag\u0142ada ptak\u00f3w w Polsce. W \u015brod\u0119 zabija\u0142y je wybuchy, w czwartek katami b\u0119d\u0105...", "top_image": "https://ocdn.eu/pulscms-transforms/1/JeYk9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNBLDNAnaBoTAB", "meta_img": "https://ocdn.eu/pulscms-transforms/1/JeYk9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNBLDNAnaBoTAB", "images": ["https://ocdn.eu/pulscms-transforms/1/HfQk9kqTURBXy85N2E0NDRiMjkzMWNkMmNlZTc1Mzk1MWM4ZDY2YzFkZC5qcGVnkpUDAADNBdrNA0uTBVw8gqEwAaExAQ", "https://ocdn.eu/pulscms-transforms/1/Govk9kuTURBXy83OTE4ZThhYi1mNjRmLTRkMWUtYWE3ZS1hZTE4NWNkZWEyMDMuanBlZ5GTAs0DSACCoTABoTEB", "https://ocdn.eu/pulscms-transforms/1/KP6k9kuTURBXy8zYzkwY2Q4MS0yNzZjLTRhNTAtOWNmMy1kYjIxYWJmYzczYWUuanBlZ5KVAwAAzQ-czQjIkwXNA1TNAZCCoTABoTEB", "https://ocdn.eu/pulscms-transforms/1/0j0k9kuTURBXy84MGIxZGU1NC03MDYzLTQxMDktYWEwNy1iOTIxMjRkNjZhMmIuanBlZ5KVAwAAzQY4zQOAkwXNA1TNAZCCoTABoTEB", "https://ocdn.eu/pulscms-transforms/1/ey4k9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNA0jNAfqCoTABoTEB", "https://ocdn.eu/pulscms-transforms/1/pGrk9kqTURBXy84Mjc1MDVhOTgwY2MxNzIwMWJkNjJlMTAzN2Q3ZmMzNy5qcGVnkpUDAADNB7PNBFWTBVw8gqEwAaExAQ", "https://ocdn.eu/faktucs/fakt_pl/fakt_logo.svg", "https://ocdn.eu/pulscms-transforms/1/ieXk9kuTURBXy8yZmNjMWY1NC1kYjNjLTRlMTMtYmM2Ni01MGY3YzBmYTJiMmIuanBlZ5KVAwAAzQdizQQnkwXNA1TNAZCCoTABoTEB", "https://ocdn.eu/pulscms-transforms/1/fx6k9kuTURBXy9kNTExMTNhMi0yYTg2LTRjZTctOTI2Ni04MTk0ZmEyNDBmMDkuanBlZ5KVAwAAzQ8EzQoYkwXNA1TNAZCCoTABoTEB", "https://ocdn.eu/pulscms-transforms/1/7DHk9kuTURBXy85ODg2NzA0Ni02ZTczLTQ1MTQtYWE1Mi0wMTg2MmVkOWZmZWMuanBlZ5KVAwABzRFazQnCkwXNA1TNAZCCoTABoTEB", "https://ocdn.eu/pulscms-transforms/1/lDwk9kuTURBXy85ZTdlMzdlNy02ZWM4LTRmNjktODBiNC0zYjUzY2E0NmVjNzYuanBlZ5KVAwAAzRKtzQqDkwXNA1TNAZCCoTABoTEB", "https://ocdn.eu/pulscms-transforms/1/Sd8k9kuTURBXy9hYjYxMDAyYS1jYjExLTQ5NzMtYmZhYS1jYTg5MDc0ODkzYjQuanBlZ5KVAwMAzQ_lzQjxkwXNA1TNAZCCoTABoTEB", "https://ocdn.eu/pulscms-transforms/1/4-vk9kuTURBXy8yYmRhMWI1Yi04NjdmLTQxMjUtYmRiMC03Y2UxMzk1ZDVlMWUuanBlZ5GTAs0DSACCoTABoTEB", "https://ocdn.eu/pulscms-transforms/1/JeYk9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNBLDNAnaBoTAB", "https://ocdn.eu/pulscms-transforms/1/EPVk9kqTURBXy9iMzgyZTYyMzhmNzZlZmY1NTY5NWVhYTFlZTM2NDMwMi5qcGVnkpUDAADNAkLNAUWTBVw8gqEwAaExAQ", "https://ocdn.eu/pulscms-transforms/1/bGHk9kuTURBXy9hYjdkZWM2NC1lYzQzLTQxNWYtYjYyYy02ZmE5ODFmNzU5MzEuanBlZ5KVAwAAzQimzQSwkwXNA1TNAZCCoTABoTEB", "https://ocdn.eu/pulscms-transforms/1/AX_k9kuTURBXy9iMGZhNDUzNC03OTljLTRiOWQtYWE3YS0zODJhYjVmMWU3MzEuanBlZ5KVAwAAzRD-zQmPkwXNA1TNAZCCoTABoTEB", "https://ocdn.eu/pulscms-transforms/1/gP2k9kuTURBXy8wNjM3MjMwNC02MWExLTQyMzAtODIxZC0zNDMwZTlhNDcwOWIuanBlZ5KVAwAfzQeZzQRGkwXNA1TNAZCCoTABoTEB"], "movies": [], "text": "Sylwestrowe szale\u0144stwa, kt\u00f3rym oddawali si\u0119 Polacy, kosztowa\u0142y \u017cycie wiele ptak\u00f3w. I to nie tylko tych, kt\u00f3re sp\u0142oszone wystrza\u0142ami wpada\u0142y na druty wysokiego napi\u0119cia, czy odbija\u0142y si\u0119 od \u015bcian, lecz r\u00f3wnie\u017c tych znajduj\u0105cych si\u0119 w zamkni\u0119ciu. - Co roku to samo! Po co te zwierz\u0119ta ratowa\u0107, by p\u00f3\u017aniej w jedn\u0105 noc je wybi\u0107! Ten dzi\u0119cio\u0142 du\u017cy mia\u0142 dzisiaj wr\u00f3ci\u0107 na wolno\u015b\u0107, po ponad 3 tygodniach leczenia, znaleziony dzisiaj martwy wraz z innymi drobnymi ptakami (m.in. wr\u00f3bel). Oto prosz\u0119 Pa\u0144stwa jest efekt fajerwerk\u00f3w - napisali przedstawiciele Nyskiego Pogotowia Opieku\u0144czo - Adopcyjnego dla Zwierz\u0105t \u0141APA, publikuj\u0105c zdj\u0119cie martwego dzi\u0119cio\u0142a.\n\nW internecie pojawi\u0142y si\u0119 r\u00f3wnie\u017c nagrania, obrazuj\u0105ce skal\u0119 problemu.\n\nWarszawa. ptasie ofiary ludzkiej g\u0142upoty pic.twitter.com/QOm4Kl6CVO \u2014 Michal Witkowski (@ATPLPOLAND) January 1, 2020\n\nOkazuje si\u0119, \u017ce to nie koniec masowych zgon\u00f3w ptak\u00f3w w Polsce. W miejscowo\u015bci Stary U\u015bcim\u00f3w w powiecie lubartowskim (woj. lubelskie) wykryto ognisko wysoce zjadliwej grypy ptak\u00f3w (HPAI). Pad\u0142o oko\u0142o 25 tysi\u0119cy ptak\u00f3w, a kolejne dziesi\u0105tki tysi\u0119cy trzeba b\u0119dzie wybi\u0107. Na razie trudno oszacowa\u0107, ile zwierz\u0105t zostanie pozbawionych \u017cycia.\n\n- W trzech gospodarstwach s\u0105 wyniki (bada\u0144 pr\u00f3bek na wyst\u0119powanie ptasiej grypy) dodatnie. Na dzi\u015b jest oko\u0142o 25 tys. pad\u0142ych ptak\u00f3w. Cz\u0119\u015b\u0107 ptak\u00f3w zosta\u0142a ju\u017c wywieziona do utylizacji, cz\u0119\u015b\u0107 jeszcze czeka na zebranie - powiedzia\u0142 wojew\u00f3dzki lekarz weterynarii Pawe\u0142 Piotrowski. Jak doda\u0142, prowadzone s\u0105 przygotowania do wybicia drobiu w okolicy, w gospodarstwach kontaktowych, czyli takich, w kt\u00f3rych jest mo\u017cliwo\u015b\u0107 wyst\u0105pienia choroby. Wed\u0142ug Piotrowskiego trudno obecnie oszacowa\u0107, ile drobiu b\u0119dzie wybite. Piotrowski zapowiedzia\u0142, \u017ce b\u0119d\u0105 pobierane kolejne pr\u00f3by do bada\u0144 dodaj\u0105c, \u017ce \"sytuacja jest dynamiczna\".\n\nPiotrowski powiedzia\u0142, \u017ce pocz\u0105tkowo podejrzewano zatrucie indyk\u00f3w pasz\u0105, ale po zbadaniu pobranych pr\u00f3bek okaza\u0142o si\u0119, \u017ce to jednak zjadliwa ptasia grypa. Doda\u0142, \u017ce teren, na kt\u00f3rym stwierdzono wirusa, to swoiste \"zag\u0142\u0119bie drobiarskie\", jest tam wiele hodowli drobiu.\n\nW zwi\u0105zku z wyst\u0105pieniem wirusa ptasiej grypy we wtorek wieczorem zebra\u0142 si\u0119 Wojew\u00f3dzki Zesp\u00f3\u0142 Zarz\u0105dzania Kryzysowego z udzia\u0142em wojewody lubelskiego Lecha Sprawki. Wojewoda wyda\u0142 w \u015brod\u0119 rozporz\u0105dzenie, w kt\u00f3rym wyznaczona zosta\u0142a strefa zapowietrzona - o promieniu co najmniej 3 km wok\u00f3\u0142 ogniska wyst\u0105pienia wirusa ptasiej grypy, a tak\u017ce strefa zagro\u017cona poza obszarem zapowietrzonym - w promieniu co najmniej 7 km w powiatach: lubartowskim, \u0142\u0119czy\u0144skim i parczewskim.\n\n(\u0179r\u00f3d\u0142o: PAP, Fakt)\n\nTraumy Mellera. By\u0142 obryzgany krwi\u0105 po czo\u0142\u00f3wce autobusu, wi\u0119c zrobi\u0142 test na HIV. Teraz spotka\u0142o go to...\n\nKr\u00f3likowski w szpitalu. Wspar\u0142 go kolega z planu. I zdradzi\u0142, \u017ce sam prze\u017cywa\u0142 podobny dramat\n\nKobieta urodzi\u0142a dziecko ze znamionami. Internauci \"rzu\u0107 je pod poci\u0105g\"", "keywords": [], "meta_keywords": [""], "tags": [], "authors": [], "publish_date": "Wed Jan  1 19:56:23 2020", "summary": "", "article_html": "", "meta_description": "Sylwestrowe pokazy sztucznych ogni doprowadzi\u0142y do \u015bmierci wielu ptak\u00f3w. Teraz okazuje si\u0119, i\u017c w najbli\u017cszym czasie zgin\u0105 kolejne skrzydlate zwierz\u0119ta. Wszystko ze wzgl\u0119du na wykryte w Polsce ognisko ptasiej grypy. Z powodu choroby pad\u0142o ju\u017c oko\u0142o 25 tysi\u0119cy ptak\u00f3w. Aktualnie ci\u0119\u017cko oceni\u0107, ile zwierz\u0105t b\u0119d\u0105 musieli wybi\u0107 weterynarze. Wiadomo jednak, \u017ce mowa o kilkudziesi\u0119ciu tysi\u0105cach ptak\u00f3w.", "meta_lang": "pl", "meta_favicon": "", "meta_data": {"viewport": "width=device-width, initial-scale=1", "description": "Sylwestrowe pokazy sztucznych ogni doprowadzi\u0142y do \u015bmierci wielu ptak\u00f3w. Teraz okazuje si\u0119, i\u017c w najbli\u017cszym czasie zgin\u0105 kolejne skrzydlate zwierz\u0119ta. Wszystko ze wzgl\u0119du na wykryte w Polsce ognisko ptasiej grypy. Z powodu choroby pad\u0142o ju\u017c oko\u0142o 25 tysi\u0119cy ptak\u00f3w. Aktualnie ci\u0119\u017cko oceni\u0107, ile zwierz\u0105t b\u0119d\u0105 musieli wybi\u0107 weterynarze. Wiadomo jednak, \u017ce mowa o kilkudziesi\u0119ciu tysi\u0105cach ptak\u00f3w.", "DC.Identifier": "bf7b6684-9cd2-5258-8fc9-0a4093d57053", "pkg-uuid": "bf7b6684-9cd2-5258-8fc9-0a4093d57053", "twitter": {"card": "summary_large_image", "site": "@FAKT24PL", "title": "Zag\u0142ada ptak\u00f3w w Polsce. W \u015brod\u0119 zabija\u0142y je wybuchy, w czwartek katami b\u0119d\u0105...", "description": "Sylwestrowe pokazy sztucznych ogni doprowadzi\u0142y do \u015bmierci wielu ptak\u00f3w. Teraz okazuje si\u0119, i\u017c w najbli\u017cszym czasie zgin\u0105 kolejne...", "image": "https://ocdn.eu/pulscms-transforms/1/Wcvk9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNBLDNAqOBoTAF"}, "news_keywords": "ptaki,sylwester,petardy,ptasia grypa", "og": {"title": "Zag\u0142ada ptak\u00f3w w Polsce. W \u015brod\u0119 zabija\u0142y je wybuchy, w czwartek katami b\u0119d\u0105...", "description": "Sylwestrowe pokazy sztucznych ogni doprowadzi\u0142y do \u015bmierci wielu ptak\u00f3w. Teraz okazuje si\u0119, i\u017c w najbli\u017cszym czasie zgin\u0105 kolejne skrzydlate zwierz\u0119ta. Wszystko ze wzgl\u0119du na wykryte w Polsce ognis...", "image": {"identifier": "https://ocdn.eu/pulscms-transforms/1/JeYk9kuTURBXy9lYTZhMmE1ZC1kMDMzLTQyMmUtYjYxZS04NjA3ZGE4NjYzYTkuanBlZ5KVAwEAzQLJzQGRkwXNBLDNAnaBoTAB", "type": "image/jpeg", "width": 1200, "height": 630}, "url": "https://www.fakt.pl/wydarzenia/polska/zaglada-ptakow-w-polsce-w-srode-zabijaly-wybuchy-w-czwartek-weterynarze/ll9ttcf", "type": "article", "site_name": "Fakt24.pl", "locale": "pl_PL"}, "article": {"published_time": "2020-01-01 19:56:23+0100"}, "fb": {"pages": 266358044374}}, "canonical_link": "https://www.fakt.pl/wydarzenia/polska/zaglada-ptakow-w-polsce-w-srode-zabijaly-wybuchy-w-czwartek-weterynarze/ll9ttcf"}