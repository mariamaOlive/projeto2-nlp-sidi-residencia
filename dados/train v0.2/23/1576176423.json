{"source_url": "http://rss.gazetaprawna.pl", "url": "http://rss.gazetaprawna.pl/~r/GazetaPrawna/~3/P7O9nK2q0QQ/1468868,belgia-1629-nowych-przypadkow-koronawirusa-268-zgonow.html", "title": "Koronawirus w Belgii: 1629 nowych przypadk\u00f3w koronawirusa [DANE Z 12 KWIETNIA]", "top_image": "https://ocdn.eu/pulscms-transforms/1/S8SktkuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GTBc0EsM0CdA", "meta_img": "https://ocdn.eu/pulscms-transforms/1/S8SktkuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GTBc0EsM0CdA", "images": ["https://ocdn.eu/pulscms-transforms/1/S8SktkuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GTBc0EsM0CdA", "https://ocdn.eu/pulscms-transforms/1/Iv-k9kuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GVAs0DNADDw4GhMAE", "https://ocdn.eu/pulscms/MDA_/8aec709e168c732d9dacbce3afe52cb0.png", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms/MDA_/cf65f003c41c47b2059e879ed3607023.png"], "movies": [], "text": "Od og\u0142oszenia poprzedniego raportu dzie\u0144 wcze\u015bniej do szpitali przyj\u0119to 392 pacjent\u00f3w, a 477 os\u00f3b mog\u0142o zosta\u0107 wypisanych. W sumie w Belgii hospitalizowanych z powodu Covid-19 jest 5353 os\u00f3b - o 282 mniej ni\u017c w sobot\u0119. Ca\u0142kowita liczba potwierdzonych przypadk\u00f3w wynosi 29 647.\n\nReklama\n\n1223 pacjent\u00f3w jest obecnie na oddziale intensywnej terapii - o 39 mniej ni\u017c w sobot\u0119.\n\n\"Le Soir\" wskazuje, \u017ce liczba hospitalizacji i os\u00f3b leczonych na intensywnej terapii stabilizuje si\u0119 i prawdopodobnie szczyt epidemii zosta\u0142 osi\u0105gni\u0119ty. Wskazuje jednak, \u017ce liczba zgon\u00f3w nadal ro\u015bnie bardzo szybko. W ci\u0105gu ostatnich 24 godzin zg\u0142oszono 268 dodatkowych zgon\u00f3w, w efekcie czego \u0142\u0105czna liczba ofiar \u015bmiertelnych wzros\u0142a do ponad 3600.\n\nCytowany przez publicznego nadawc\u0119 wirusolog Steven Van Gucht uwa\u017ca, \u017ce Belgia mog\u0142a przej\u015b\u0107 ju\u017c przez szczyt zaka\u017ce\u0144. \"Mo\u017cliwe, \u017ce min\u0119li\u015bmy szczyt epidemii, ale wska\u017aniki \u015bmiertelno\u015bci s\u0105 nadal wysokie. Trzeba te\u017c rozr\u00f3\u017cnia\u0107 szpitale i domy opieki. W szpitalach wska\u017aniki \u015bmiertelno\u015bci utrzymuj\u0105 si\u0119 na sta\u0142ym poziomie od dw\u00f3ch tygodni. W domach opieki obserwujemy sta\u0142y wzrost od pocz\u0105tku kwietnia\" - powiedzia\u0142 w sobot\u0119.", "keywords": [], "meta_keywords": [""], "tags": [], "authors": [], "publish_date": "Sun Apr 12 12:16:00 2020", "summary": "", "article_html": "", "meta_description": "1629 nowych przypadk\u00f3w koronawirusa i 268 zgon\u00f3w odnotowano w ci\u0105gu minionej doby w Belgii - poda\u0142o w niedziel\u0119 centrum kryzysowe. W sumie", "meta_lang": "pl", "meta_favicon": "https://ocdn.eu/gazeta-prawna/infor/favicon/favicon-16x16.png", "meta_data": {"description": "1629 nowych przypadk\u00f3w koronawirusa i 268 zgon\u00f3w odnotowano w ci\u0105gu minionej doby w Belgii - poda\u0142o w niedziel\u0119 centrum kryzysowe. W sumie", "DC.Identifier": "4b2ac514-3835-4c8c-b6e6-b4094e3beb96", "pkg-uuid": "4b2ac514-3835-4c8c-b6e6-b4094e3beb96", "serviceUuid": "c069aeca-3846-447e-9722-db0753a50d54", "og": {"title": "Koronawirus w Belgii: 1629 nowych przypadk\u00f3w koronawirusa [DANE Z 12 KWIETNIA]", "description": "1629 nowych przypadk\u00f3w koronawirusa i 268 zgon\u00f3w odnotowano w ci\u0105gu minionej doby w Belgii - poda\u0142o w niedziel\u0119 centrum kryzysowe. W sumie w tym kraju wykryto obecno\u015b\u0107 koronawirusa u 29 647 os\u00f3b. Od pocz\u0105tku epidemii z powodu Covid-19 zmar\u0142o ponad 3600 os\u00f3b.", "image": {"identifier": "https://ocdn.eu/pulscms-transforms/1/S8SktkuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GTBc0EsM0CdA", "width": 1200, "height": 628, "type": "image/jpeg"}, "url": "https://www.gazetaprawna.pl/wiadomosci/artykuly/1468868,koronawirus-w-belgii-nowe-przypadki-zakazenia-koronawirusem.html?utm_source=feedburner&utm_medium=feed&utm_campaign=Feed%3A+GazetaPrawna+%28GazetaPrawna.pl%29", "type": "article", "locale": "pl_PL"}, "article": {"published_time": "2020-04-12 12:16:00+0200"}, "twitter": {"card": "summary_large_image", "description": "1629 nowych przypadk\u00f3w koronawirusa i 268 zgon\u00f3w odnotowano w ci\u0105gu minionej doby w Belgii - poda\u0142o w niedziel\u0119 centrum kryzysowe. W sumie w tym kraju wykryto obecno\u015b\u0107 koronawirusa u 29 647 os\u00f3b. Od pocz\u0105tku epidemii z powodu Covid-19 zmar\u0142o ponad 3600 os\u00f3b.", "title": "Koronawirus w Belgii: 1629 nowych przypadk\u00f3w koronawirusa [DANE Z 12 KWIETNIA]", "image": "https://ocdn.eu/pulscms-transforms/1/S8SktkuTURBXy84OTBhYzJjYy02NzgxLTQzNWYtOGU4YS1hNmZkYmUxYmY2NzAuanBlZ5GTBc0EsM0CdA"}, "robots": "index, follow", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#da532c", "msapplication-TileImage": "https://ocdn.eu/gazeta-prawna/infor/favicon/mstile-150x150.png", "msapplication-config": "https://ocdn.eu/gazeta-prawna/infor/favicon/browserconfig.xml", "viewport": "width=device-width, initial-scale=1, maximum-scale=1, user-scalable=no"}, "canonical_link": "https://www.gazetaprawna.pl/wiadomosci/artykuly/1468868,koronawirus-w-belgii-nowe-przypadki-zakazenia-koronawirusem.html"}