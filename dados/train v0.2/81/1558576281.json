{"source_url": "https://www.haberturk.com", "url": "https://www.haberturk.com/2020-issizlik-maasi-ne-kadar-issizlik-maasi-nasil-alinir-issizlik-maasi-hesaplama-2624842-ekonomi", "title": "2020 \u0130\u015fsizlik maa\u015f\u0131 ne kadar? \u0130\u015fsizlik maa\u015f\u0131 nas\u0131l al\u0131n\u0131r? \u0130\u015fsizlik maa\u015f\u0131 hesaplama", "top_image": "https://im.haberturk.com/2020/03/25/ver1597052743/2624842_1200x627.jpg", "meta_img": "https://im.haberturk.com/2020/03/25/ver1597052743/2624842_1200x627.jpg", "images": ["https://im.haberturk.com/assets/images/auth-popup/facebook.svg", "https://im.haberturk.com/2021/12/21/ver1640078346/3290113_100x100.jpg", "https://im.haberturk.com/assets/images/icon/icon-search-white.svg", "https://im.haberturk.com/assets/images/mobile/app/google-play-logo.svg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/v4/detailpage/social/detail-page-whatsapp-banner-light-desktop.png", "https://im.haberturk.com/2021/12/13/ver1639407919/3281399_300x169.jpg", "https://im.haberturk.com/assets/images/auth-popup/google-white.svg", "https://im.haberturk.com/assets/images/icon/icon-menu-white.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/v3/transparent.gif", "https://im.haberturk.com/assets/images/mobile/app/huawei-app-logo-dark.svg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/common/icon/icon-whatsapp-white.svg", "https://im.haberturk.com/assets/images/mobile/app/apple-appstore-logo.svg", "https://im.haberturk.com/2020/03/25/ver1597052743/2624842_810x458.jpg", "https://im.haberturk.com/2020/03/25/ver1597052743/2624842_1200x627.jpg", "https://im.haberturk.com/assets/images/auth-popup/close-white.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/logo/haberturk-logo-v1.svg", "https://im.haberturk.com/assets/images/auth-popup/twitter.svg", "https://im.haberturk.com/assets/images/header/htvideo-logo-symbol-white-alt.svg", "https://im.haberturk.com/assets/images/v4/brand/htkulup.svg", "https://im.haberturk.com/assets/images/icon/icon-avatar-white.svg"], "movies": [], "text": "\u0130\u015ften \u00e7\u0131kar\u0131lan i\u015f\u00e7ilerin i\u015fsizlik s\u00fcreleri boyunca \u0130\u015eKUR taraf\u0131ndan verilen maa\u015fa i\u015fsizlik maa\u015f\u0131 deniyor. \u0130\u015fsizlik maa\u015f\u0131 i\u00e7in ba\u015fvurular \u0130\u015eKUR \u00fczerinden ger\u00e7ekle\u015ftiriliyor. \u0130\u015fsizlik maa\u015f\u0131ndan faydalanabilmek i\u00e7in belirli \u015fartlara uygunluk g\u00f6stermek gerekiyor. Yaz\u0131m\u0131zdan bu \u015fartlar\u0131 \u00f6\u011frenebilirsiniz. Ayr\u0131ca ne kadar s\u00fcre i\u015fsizlik maa\u015f\u0131 alaca\u011f\u0131n\u0131z\u0131 ve hesaplamay\u0131 nas\u0131l yapaca\u011f\u0131n\u0131z\u0131 da \u00f6\u011frenebilirsiniz. \u0130\u015fsizlik maa\u015f\u0131 alabilmek i\u00e7in \u015fartlar nelerdir? \u00d6demeler kimlere ve ne zaman yatar? \u0130\u015fte 2020 \u0130\u015fsizlik maa\u015f\u0131 hesaplama ve sorgulamas\u0131 i\u00e7in t\u00fcm ayr\u0131nt\u0131lar...\n\n\u0130\u015eS\u0130ZL\u0130K MAA\u015eI NE KADAR 2020?\n\nAsgari \u00fccret zamm\u0131n\u0131n a\u00e7\u0131klanmas\u0131n\u0131n ard\u0131ndan 2020 y\u0131l\u0131ndaki i\u015fsizlik maa\u015f\u0131 da belli oldu. Buna g\u00f6re br\u00fct asgari \u00fccret \u00fczerinden hesaplanan i\u015fsizlik maa\u015f\u0131 2020\u2019de en d\u00fc\u015f\u00fck bin 177 lira, en y\u00fcksek 2 bin 354 lira olarak uygulanacak.\n\nAile, \u00c7al\u0131\u015fma ve Sosyal Hizmetler Bakan\u0131 Sel\u00e7uk, asgari \u00fccretin 1 Ocak 2020 tarihinden itibaren br\u00fct 2 bin 943 lira, net 2 bin 324 lira 70 kuru\u015f olaca\u011f\u0131n\u0131 a\u00e7\u0131klad\u0131. Bu a\u00e7\u0131klamayla i\u015fsizlik maa\u015flar\u0131 da belli oldu. Bu maa\u015f\u0131n s\u0131n\u0131rlar\u0131 ge\u00e7erli asgari \u00fccrete g\u00f6re belirleniyor ve en d\u00fc\u015f\u00fc\u011f\u00fc br\u00fct asgari \u00fccretin y\u00fczde 40'\u0131, en y\u00fckse\u011fi ise y\u00fczde 80\u2019i oran\u0131nda oluyor. Bu \u00fccretten sadece damga vergisi kesiliyor. Bu detaylar \u0131\u015f\u0131\u011f\u0131nda damga vergisi kesilmeden \u00f6nce i\u015fsizlik maa\u015f\u0131 2020 y\u0131l\u0131nda en d\u00fc\u015f\u00fck bin 177 lira, en y\u00fcksek 2 bin 354 lira olarak uygulanacak.\n\n600 G\u00dcN PR\u0130M \u00d6DEME KO\u015eULU\n\n\u0130\u015fsizlik maa\u015f\u0131 alabilmek i\u00e7in, son 3 y\u0131lda en az 600 g\u00fcn prim \u00f6denmesi ve son 120 g\u00fcn hizmet akdiyle \u00e7al\u0131\u015f\u0131lmas\u0131 gerekiyor. \u0130\u015eKUR'a i\u015fsizlik ba\u015fvurusunun, i\u015f akdinin feshinden itibaren 30 g\u00fcn i\u00e7inde yap\u0131lmas\u0131 gerekiyor.\n\n\u0130\u015e\u00c7\u0130LER HANG\u0130 DURUMDA \u0130\u015eS\u0130ZL\u0130K MAA\u015eI ALAB\u0130L\u0130R?\n\n- \u0130\u015f akdinin sona ermesinden \u00f6nceki son 120 g\u00fcn hizmet akdiyle \u00e7al\u0131\u015fmak,\n\n- Son \u00fc\u00e7 y\u0131l i\u00e7inde 600 g\u00fcn sigortal\u0131 olarak \u00e7al\u0131\u015f\u0131p i\u015fsizlik sigortas\u0131 primi \u00f6demek.\n\n- \u0130\u015f akdinin feshedildi\u011fi tarihten itibaren 30 g\u00fcn i\u00e7inde ba\u015fvurmak.\n\n- Hizmet akdinin i\u015fveren taraf\u0131ndan sona erdirilmesi.\n\n- Hizmet akdinin i\u015f\u00e7i taraf\u0131ndan \"hakl\u0131\" bir nedene dayal\u0131 olarak feshedilmesi.\n\n- \u0130\u015fyerinin el de\u011fi\u015ftirmesi veya ba\u015fkas\u0131na ge\u00e7mesi, kapanmas\u0131 veya kapat\u0131lmas\u0131, i\u015fin veya i\u015fyerinin niteli\u011finin de\u011fi\u015fmesi nedenleriyle i\u015ften \u00e7\u0131kar\u0131lm\u0131\u015f olmak.\n\n\u0130\u015eS\u0130ZL\u0130K BA\u015eVURU VE MAA\u015eI SORGULAMA\n\n\u0130\u015fsizlik maa\u015f\u0131 ile ilgili sorgulamalar\u0131n\u0131z i\u00e7in E Devlet Kap\u0131s\u0131'n\u0131 kullanabilirsiniz.\n\n(Ba\u015fvuru i\u00e7in: https://www.turkiye.gov.tr/issizlik-odenegi-basvurusu)\n\n(\u0130\u015fsizlik \u00f6dene\u011fi sorgulamak i\u00e7in: https://www.turkiye.gov.tr/issizlik-odenegi-odemesi)\n\n\u0130\u015eS\u0130ZL\u0130K MAA\u015eI NASIL HESAPLANIR?\n\n\u0130\u015fsiz kalanlar\u0131n i\u015fsizlik maa\u015f\u0131 i\u00e7in ilk olarak sigorta hizmet d\u00f6k\u00fcm\u00fcne g\u00f6z atmalar\u0131n\u0131 \u00f6neriyoruz. \u00c7\u00fcnk\u00fc i\u015fsizlik maa\u015f\u0131 i\u015fsiz kalmadan \u00f6nceki son 4 aydaki ortalama br\u00fct kazanc\u0131n\u0131n y\u00fczde 40\u2019\u0131 olarak hesapl\u0131yor. Ayr\u0131ca i\u015fsizlik maa\u015f\u0131n\u0131n \u00e7al\u0131\u015f\u0131rken al\u0131nan br\u00fct tutar\u0131n\u0131n y\u00fczde 80\u2019inini ge\u00e7meyece\u011fini unutmay\u0131n.\n\nNE KADAR S\u00dcRE \u0130\u015eS\u0130ZL\u0130K MAA\u015eI ALINAB\u0130L\u0130R?\n\n\u0130\u015eKUR'un resmi internet sitesinde yapt\u0131\u011f\u0131 bilgilendirmeye g\u00f6re; \u0130\u015fsizlik \u00f6dene\u011finin s\u00fcresi\n\n- 600 g\u00fcn sigortal\u0131 olarak \u00e7al\u0131\u015f\u0131p i\u015fsizlik sigortas\u0131 primi \u00f6demi\u015f olan sigortal\u0131 i\u015fsizlere 180 g\u00fcn,\n\n- 900 g\u00fcn sigortal\u0131 olarak \u00e7al\u0131\u015f\u0131p i\u015fsizlik sigortas\u0131 primi \u00f6demi\u015f olan sigortal\u0131 i\u015fsizlere 240 g\u00fcn,\n\n- 1080 g\u00fcn sigortal\u0131 olarak \u00e7al\u0131\u015f\u0131p i\u015fsizlik sigortas\u0131 primi \u00f6demi\u015f olan sigortal\u0131 i\u015fsizlere 300 g\u00fcn.\n\n\u0130\u015eS\u0130ZL\u0130K MAA\u015eINA HANG\u0130 \u015eARTLARDA KES\u0130L\u0130R?\n\n\u0130\u015fsizlik \u00f6dene\u011finizin kesintiye u\u011framas\u0131n\u0131 istemiyorsan\u0131z dikkat etmeniz gereken baz\u0131 \u015fartlar vard\u0131r. Bu \u015fartlar\u0131 yerine getirmeyenler yap\u0131lan fazla \u00f6demeleri yasal faizi ile birlikte \u0130\u015eKUR'a geri \u00f6demek durumunda kal\u0131r. E\u011fer a\u015fa\u011f\u0131dakilerden birini ya\u015f\u0131yorsan\u0131z 15 g\u00fcn i\u00e7in de \u0130\u015eKUR'a bildirimde bulunun;\n\n- \u0130kamet adresinde de\u011fi\u015fiklik\n\n- Emekli maa\u015f\u0131 ba\u011flanmas\u0131\n\n- Sa\u011fl\u0131k kurulu\u015fundan raporlu olunmas\u0131\n\n- Askerlik durumu\n\n- Yeni bir i\u015fe ba\u015flama\n\n- Mahkeme karar\u0131 ile i\u015fe iade edilmesi hali", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Mon Aug 10 12:45:43 2020", "summary": "", "article_html": "", "meta_description": "2020 \u0130\u015fsizlik maa\u015f\u0131 ne kadar? Sorusu vatanda\u015flar taraf\u0131ndan merak ediliyor. \u0130\u015finden at\u0131lan ya da \u00e7al\u0131\u015fmayan vatanda\u015flar belli \u015fartlar do\u011frultusunda \u0130\u015fsizlik maa\u015f\u0131 almaya hak kazan\u0131yor. Asgari \u00fccret zamm\u0131n\u0131n a\u00e7\u0131klanmas\u0131n\u0131n ard\u0131ndan 2020 y\u0131l\u0131ndaki i\u015fsizlik maa\u015f\u0131 da belli olmu\u015ftu. Peki \u0130\u015fsizlik maa\u015f\u0131 nas\u0131l al\u0131n\u0131r? \u0130\u015fte 2020 \u0130\u015fsizlik maa\u015f\u0131 hesaplama...", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "description": "2020 \u0130\u015fsizlik maa\u015f\u0131 ne kadar? Sorusu vatanda\u015flar taraf\u0131ndan merak ediliyor. \u0130\u015finden at\u0131lan ya da \u00e7al\u0131\u015fmayan vatanda\u015flar belli \u015fartlar do\u011frultusunda \u0130\u015fsizlik maa\u015f\u0131 almaya hak kazan\u0131yor. Asgari \u00fccret zamm\u0131n\u0131n a\u00e7\u0131klanmas\u0131n\u0131n ard\u0131ndan 2020 y\u0131l\u0131ndaki i\u015fsizlik maa\u015f\u0131 da belli olmu\u015ftu. Peki \u0130\u015fsizlik maa\u015f\u0131 nas\u0131l al\u0131n\u0131r? \u0130\u015fte 2020 \u0130\u015fsizlik maa\u015f\u0131 hesaplama...", "news_keywords": "i\u015fsizlik maa\u015f\u0131 nas\u0131l al\u0131n\u0131r, i\u015fsizlik maa\u015f\u0131 ka\u00e7 ay al\u0131n\u0131r, i\u015fsizlik maa\u015f\u0131 alma \u015fartlar\u0131, \u0130\u015fsizlik maa\u015f\u0131 hesaplama, 2020 \u0130\u015fsizlik maa\u015f\u0131 ne kadar,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "hthayat.haberturk.com", "title": "2020 \u0130\u015fsizlik maa\u015f\u0131 ne kadar?", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/03/25/ver1597052743/2624842_1200x627.jpg", "url": "https://www.haberturk.com/2020-issizlik-maasi-ne-kadar-issizlik-maasi-nasil-alinir-issizlik-maasi-hesaplama-2624842-ekonomi", "type": "article", "article": {"tag": "2020 \u0130\u015fsizlik maa\u015f\u0131 ne kadar? \u0130\u015fsizlik maa\u015f\u0131 nas\u0131l al\u0131n\u0131r? \u0130\u015fsizlik maa\u015f\u0131 hesaplama", "published_time": "2020-08-10T12:45:43+03:00", "section": "is-yasam", "author": "Habert\u00fcrk"}, "locale": "tr_TR"}, "eng": {"Id": 4060556, "categoryName": "is-yasam"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/2020-issizlik-maasi-ne-kadar-issizlik-maasi-nasil-alinir-issizlik-maasi-hesaplama-2624842-ekonomi", "title": "2020 \u0130\u015fsizlik maa\u015f\u0131 ne kadar? \u0130\u015fsizlik maa\u015f\u0131 nas\u0131l al\u0131n\u0131r? \u0130\u015fsizlik maa\u015f\u0131 hesaplama", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/03/25/ver1597052743/2624842_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/2020-issizlik-maasi-ne-kadar-issizlik-maasi-nasil-alinir-issizlik-maasi-hesaplama-2624842-ekonomi"}