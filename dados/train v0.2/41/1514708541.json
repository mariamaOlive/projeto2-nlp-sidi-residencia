{"source_url": "https://aawsat.com", "url": "https://aawsat.com/node/2120276", "title": "Meksika\u2019n\u0131n Devlet Ba\u015fkanl\u0131\u011f\u0131 u\u00e7a\u011f\u0131, \u00e7ekili\u015fle sahibini ar\u0131yor", "top_image": "https://turkish.aawsat.com/sites/default/files/styles/large/public/2020/02/07/3185999.jpg?itok=JUmiQbHr", "meta_img": "https://turkish.aawsat.com/sites/default/files/styles/large/public/2020/02/07/3185999.jpg?itok=JUmiQbHr", "images": ["https://aawsat.com/sites/default/files/styles/460x530/public/2021/12/21/tallal.jpg?itok=WsMeOpgl", "https://me.effectivemeasure.net/em_image", "https://turkish.aawsat.com/sites/default/files/styles/large/public/2020/02/07/3185999.jpg?itok=JUmiQbHr", "https://aawsat.com/sites/default/files/styles/460x530/public/2021/12/20/filistin_proteto_reuters.jpg?itok=TnYR9CO0", "https://aawsat.com/sites/all/themes/aw3/images/logo_tr.png?ld", "https://aawsat.com/sites/default/files/styles/460x530/public/2021/12/20/19685321472223100036_0.jpg?itok=-a3zrkh1", "https://d5nxst8fruw4z.cloudfront.net/atrk.gif?account=XjuTk1ao6C52cv", "https://aawsat.com/sites/default/files/styles/730x360/public/2021/11/29/afp_9p98fr.jpg?itok=imkCCZJ7", "https://aawsat.com/sites/default/files/styles/730x360/public/2021/12/07/814476-1728754109.jpg?itok=UCq6fYQJ", "https://aawsat.com/sites/default/files/styles/article_img_top/public/2020/02/07/3185999.jpg?itok=oM3GOxsy", "https://aawsat.com/sites/all/themes/aw3/images/aawsatLogo.jpg", "https://aawsat.com/sites/all/themes/aw3/grp_logo.png", "https://aawsat.com/sites/default/files/styles/460x530/public/2021/12/21/468981-1008344904.jpg?itok=ttTgxzZb"], "movies": [], "text": "Mexico City/\u0130HA\n\nMeksika Devlet Ba\u015fkan\u0131 Lopez Obrador, Ba\u015fkanl\u0131k u\u00e7a\u011f\u0131n\u0131n \u00e7ekili\u015fle sat\u0131laca\u011f\u0131 dedikodular\u0131n\u0131 do\u011frulad\u0131.\n\n\n\nMeksika Devlet Ba\u015fkan\u0131 Andres Manuel Lopez Obrador, bir s\u00fcredir sosyal medyada dola\u015fan ba\u015fkanl\u0131k u\u00e7a\u011f\u0131 i\u00e7in 15 Eyl\u00fcl\u2019de \u00e7ekili\u015f yap\u0131laca\u011f\u0131 iddialar\u0131n\u0131 do\u011frulad\u0131. Ba\u015fkan yapt\u0131\u011f\u0131 a\u00e7\u0131klamada, Boeing 787-8 l\u00fcks Dreamliner modeli 130 milyon dolar de\u011ferindeki u\u00e7a\u011f\u0131n sat\u0131\u015f\u0131ndan elde edilecek gelirle t\u0131bbi ekipman al\u0131naca\u011f\u0131n\u0131 duyurdu.\n\n\n\nBa\u011f\u0131ms\u0131zl\u0131k g\u00fcn\u00fc olan 15 Eyl\u00fcl'de yap\u0131lmas\u0131 planlanan \u00e7ekili\u015fe 500 pezoluk (26 dolar) biletlerden alan her Meksikal\u0131 kat\u0131labilirken, 6 milyon biletle yap\u0131lacak \u00e7ekili\u015fle ilgili olarak Obrador, \"Karar verildi. Uzun s\u00fcreli analizlerden, yans\u0131malardan, sorgulamalardan sonra farkl\u0131 bak\u0131\u015f a\u00e7\u0131lar\u0131n\u0131 da hesaba katt\u0131k. Ba\u015fkanl\u0131k u\u00e7a\u011f\u0131n\u0131 \u00e7ekili\u015fe koymaya karar verdik. Yard\u0131m etmek isteyen t\u00fcm Meksikal\u0131lar\u0131n kat\u0131labilece\u011fi bir \u00e7ekili\u015f olacak. Kim k\u00fc\u00e7\u00fck bir yard\u0131m yaparsa, Firavun h\u00fck\u00fcmetleri taraf\u0131ndan bize b\u0131rak\u0131lan sorunu \u00e7\u00f6zmemize yard\u0131mc\u0131 olacak. Bu para \u00e7ok \u00f6nemli bir insani yard\u0131m nedeni i\u00e7in kullan\u0131lacak\u201d ifadelerini kulland\u0131.\n\n\n\nAncak u\u00e7ak, kazanana fiziksel olarak teslim edilmeyecek olup, ekonomik \u00f6d\u00fcller verilecek. Tek kazanan olmayacak. 100 \u015fansl\u0131 ki\u015fi 20 milyon pezoyu (yakla\u015f\u0131k 1 milyon dolar) payla\u015facak.\n\n\n\n\n\n", "keywords": [], "meta_keywords": ["haber", "g\u00f6r\u00fc\u015f", "Suudi", "orta do\u011fu", "Riyad", "Mekke", "Medine", "Cidde", "Mekke", "Mekke", "Mekke", "Do\u011fu", "Kral salman", "M\u0131s\u0131r", "yemen", "suriye", "isis", "El-Kaide", "katar", "arap", "islam", "spor", "Khalij", "k\u00f6rfez"], "tags": [], "authors": ["\u015earkul Avsat T\u00fcrk\u00e7e", "Mexico City \u0130ha"], "publish_date": null, "summary": "", "article_html": "", "meta_description": "\u015earkul Avsat gazetesi d\u00fcnyaca en \u00fcnl\u00fc g\u00fcnl\u00fck Arap\u00e7a gazetesi say\u0131l\u0131r. Farkl\u0131 d\u00f6rt k\u0131tada bulunan 12 \u015fehirde ayn\u0131 anda bas\u0131lmaktad\u0131r.", "meta_lang": "tr", "meta_favicon": "/sites/all/themes/aw3/images/favicons/apple-icon-57x57.png", "meta_data": {"viewport": "width=device-width, initial-scale=1, maximum-scale=1", "msvalidate.01": "CD694AB8846D47D3729D880760045CC8", "yandex-verification": "616c08dd8fe11581", "keywords": "Meksika\u2019n\u0131n, Devlet, Ba\u015fkanl\u0131\u011f\u0131, u\u00e7a\u011f\u0131,, \u00e7ekili\u015fle, sahibini, ar\u0131yor,", "description": "Meksika Devlet Ba\u015fkan\u0131 Lopez Obrador, Ba\u015fkanl\u0131k u\u00e7a\u011f\u0131n\u0131n \u00e7ekili\u015fle sat\u0131laca\u011f\u0131 dedikodular\u0131n\u0131 do\u011frulad\u0131.\nMeksika Devlet Ba\u015fkan\u0131 Andres Manuel Lopez Obrador, bir s\u00fcredir sosyal medyada dola\u015fan ba\u015fkanl\u0131k u\u00e7a\u011f\u0131 i\u00e7in 15 Eyl\u00fcl\u2019de \u00e7ekili\u015f yap\u0131laca\u011f\u0131 iddiala", "title": "Meksika\u2019n\u0131n Devlet Ba\u015fkanl\u0131\u011f\u0131 u\u00e7a\u011f\u0131, \u00e7ekili\u015fle sahibini ar\u0131yor", "msapplication-TileColor": "#ffffff", "msapplication-TileImage": "/sites/all/themes/aw3/images/favicons/ms-icon-144x144.png", "apple-mobile-web-app-title": "\u015earkul Avsat T\u00fcrk\u00e7e", "application-name": "\u015earkul Avsat T\u00fcrk\u00e7e", "theme-color": "#ffffff", "shortlink": "https://turkish.aawsat.com/node/2120276", "og": {"site_name": "\u015eARKUL AVSAT", "title": "Meksika\u2019n\u0131n Devlet Ba\u015fkanl\u0131\u011f\u0131 u\u00e7a\u011f\u0131, \u00e7ekili\u015fle sahibini ar\u0131yor", "url": "https://turkish.aawsat.com/home/article/2120276/meksika%E2%80%99n%C4%B1n-devlet-ba%C5%9Fkanl%C4%B1%C4%9F%C4%B1-u%C3%A7a%C4%9F%C4%B1-%C3%A7ekili%C5%9Fle-sahibini-ar%C4%B1yor", "keywords": "Meksika\u2019n\u0131n, Devlet, Ba\u015fkanl\u0131\u011f\u0131, u\u00e7a\u011f\u0131,, \u00e7ekili\u015fle, sahibini, ar\u0131yor,", "description": "Meksika Devlet Ba\u015fkan\u0131 Lopez Obrador, Ba\u015fkanl\u0131k u\u00e7a\u011f\u0131n\u0131n \u00e7ekili\u015fle sat\u0131laca\u011f\u0131 dedikodular\u0131n\u0131 do\u011frulad\u0131.\nMeksika Devlet Ba\u015fkan\u0131 Andres Manuel Lopez Obrador, bir s\u00fcredir sosyal medyada dola\u015fan ba\u015fkanl\u0131k u\u00e7a\u011f\u0131 i\u00e7in 15 Eyl\u00fcl\u2019de \u00e7ekili\u015f yap\u0131laca\u011f\u0131 iddiala", "image": "https://turkish.aawsat.com/sites/default/files/styles/large/public/2020/02/07/3185999.jpg?itok=JUmiQbHr", "type": "article"}, "twitter": {"title": "Meksika\u2019n\u0131n Devlet Ba\u015fkanl\u0131\u011f\u0131 u\u00e7a\u011f\u0131, \u00e7ekili\u015fle sahibini ar\u0131yor", "card": "summary_large_image", "site": "@aawsat_News", "creator": "@aawsat_News", "description": "Meksika Devlet Ba\u015fkan\u0131 Lopez Obrador, Ba\u015fkanl\u0131k u\u00e7a\u011f\u0131n\u0131n \u00e7ekili\u015fle sat\u0131laca\u011f\u0131 dedikodular\u0131n\u0131 do\u011frulad\u0131.\nMeksika Devlet Ba\u015fkan\u0131 Andres Manuel Lopez Obrador, bir s\u00fcredir sosyal medyada dola\u015fan ba\u015fkanl\u0131k u\u00e7a\u011f\u0131 i\u00e7in 15 Eyl\u00fcl\u2019de \u00e7ekili\u015f yap\u0131laca\u011f\u0131 iddiala"}, "subject": "Ortado\u011fu haber", "category": "news", "copyright": "Saudi Research and Marketing UK Ltd", "DC.Title": "\u015earkul Avsat T\u00fcrk\u00e7e", "DC.Creator": "\u015earkul Avsat T\u00fcrk\u00e7e", "DC.Subject": "news", "DC.Description": "E\u015f\u015eark El-Avsat gazetesi d\u00fcnyaca en \u00fcnl\u00fc g\u00fcnl\u00fck Arap\u00e7a gazetesi say\u0131l\u0131r. Farkl\u0131 d\u00f6rt k\u0131tada bulunan 12 \u015fehirde ayn\u0131 anda bas\u0131lmaktad\u0131r", "DC.Publisher": "Saudi Research and Marketing UK Ltd", "dc.language": "TR", "google-site-verification": "UVuTkVVfugaYGaV6JZSWlfRcqSZ3WpbL2gHXjy-kHBo", "fb": {"pages": 145726335465699}}, "canonical_link": "https://turkish.aawsat.com/home/article/2120276/meksika\u2019n\u0131n-devlet-ba\u015fkanl\u0131\u011f\u0131-u\u00e7a\u011f\u0131-\u00e7ekili\u015fle-sahibini-ar\u0131yor"}